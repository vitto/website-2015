---

title: Coffee lounge with Pirelli tires
category: diy
layout: post
cover: true

---

Lorenzo e Sarah, due miei cari amici, sono da poco andati ad abitare assieme in una bella casa di 3 piani che è in gran parte già arredata, hanno in mente di cambiare gradualmente l’arredamento che non li rispecchia pienamente.

Qualche giorno fa mi hanno invitato a vedere l’appartamento che mi ha davvero stupito in quanto a dimensioni, è un appartamento pieno di aree differenti tra loro che si possono destinare in tanti modi diversi. Entrambi sono interessati allo stile [DIY][diy], ho pensato quindi di dargli una spintarella sul genere dell’arredamento di casa realizzando un tavolino per la sala, una delle prime aree che vogliono cambiare.

Da qualche settimana avevo un paio di pneumatici in magazzino che avevo in mente di recuperare per fare un piccolo tavolino da mettere vicino al divano di casa, ho deciso di utilizzarli per loro.

![Recovered Pirelli tires][recovered_pirelli_tires]

Le ruote me le ha procurate un altro mio caro amico, Gianni, sapendo che ero interessato a realizzare qualcosa di simile è stato così gentile da ricordarsene e si è preso pure lo sbattimento di andarle a recuperare per me.

![Carbon residual and particulate matter][tire_dirt_dust_thin_asphalt]

### Pulizia dei pneumatici

Più che in altri casi, i pneumatici devono essere puliti alla perfezione perché a contatto con l’asfalto e le polveri sottili degli scarichi di tutte le automobili.

Parte del residuo lasciato sulle dita è sicuramente dovuto alla presenza nelle mescole del nerofumo (polvere di carbonio), motivo per cui i pneumatici sono neri.

Quando li ho toccati con le dita ho sospettato che non si trattasse solo di residui di pneumatico, ma anche di polveri di gas di scarico depositate sull’asfalto, visto che deve essere un regalo, è il caso di fare un bel lavoro al fine di non consegnare un oggetto potenzialmente tossico!

![Washing tire with water][washing_tire_with_water]

### Lavaggio dei pneumatici

Per cominciare, ho optato per una pulizia specifica per rimuovere il grosso senza utilizzare del sapone. Con una spazzola ho dato una passata decisa a tutta la superficie del pneumatico, sia internamente che esternamente, paradossalmente il grosso dello sporco era proprio all’interno.

Successivamente ho dato un’ altra passata con un sapone qualsiasi, nel mio caso ho utilizzato un sapone per le mani.

![Washing tire with soap][washing_tire_with_soap]

Per evitare di appoggiare i pneumatici al pavimento sporco da bagnati, li ho appesi con dei ganci che mio papà ha montato, fortunatamente il soffitto del magazzino dove lavoro ha molte tubazioni che posso sfruttare per appenderci oggetti non troppo pensanti.

![Dry tires][dry_tires]

### Un tocco in più

Una volta asciutti, i pneumatici hanno nuova vita, ora è possibile vedere che sono usati solo da vicino, il suo possessore precedente ha dimenticato di girare le ruote che ora hanno un lato estremamente consumato ed uno praticamente nuovo, il lato che metterò più a vista.

![Writings on the tire][writings_on_the_tire]

Ho pensato di dare un tocco aggiuntivo ai pneumatici colorando le scritte di bianco, come i pneumatici sportivi. Lorenzo ama la grafica e i loghi in generale, sono sicuro che questa modifica all’originale sarà gradita.

![Painting the tire][painting_the_tire]

### Decorazione del lettering

Questa è la parte più complessa del lavoro, rendere le scritte bianche è un problema perché non so come si comportano i colori sul pneumatico, non vorrei consegnare qualcosa che perde il colore al solo contatto. Ho preferito stare sul sicuro dando una mano di aggrappante di gesso, per poi darne un'altra di colore acrilico bianco titanio.

![Paintings on the tire][paintings_on_the_tire]

### Precauzioni di applicazione

È fondamentale usare un pennello piatto a pelo morbido e pochissimo prodotto sia di colore che di aggrappante, il dislivello tra il lettering e il fondo di gomma è meno di 1mm, sbagliare è quasi inevitabile, fortunatamente mi è successo solo in qualche area!

![Paintings on the tire, global result][paintings_on_the_tire_global_result]

### Funzionalità

Quando riciclo un oggetto non penso solo ad estrarlo dal suo contesto al fine di riutilizzarlo, il mio desiderio è quello di elevarlo a qualcosa di bello e funzionale.

Trattandosi di un tavolino da sala e di un paio di pneumatici ho deciso di montare un disco di acciaio spazzolato in superficie che fungerà da cerchione, da coperchio e che permette al suo utilizzatore di poterci appoggiare i piedi senza la paura di ammaccarlo o graffiarlo.

Ho deciso di mettere un altro disco tra i due pneumatici in modo che si possano depositare oggetti al suo interno alzando quello superiore che fungerà anche da coperchio.

Il comfort prima di tutto!

---

### Perforazione precisa

Ora sopraggiunge la questione di come montare i pneumatici tra loro, alla fine ho deciso di imbullonarli a tre bulloni, che dovrebbero tranquillamente bastare al mio obiettivo.

![Drilling tires schema][drilling_tires_schema]

Il problema della perforazione sta nel fatto che il trapano non può perforare verticalmente entrambi i pneumatici impilati, ho pensato quindi di segnare i fori con una pallina di colore acrilico di un solo pneumatico per andare poi a sovrapporli, così facendo posso perforare i pneumatici uno dopo l’altro senza sbagliare la posizione dei buchi.




[diy]: http://it.wikipedia.org/wiki/DIY_(punk) "Go to wikipedia page"

[recovered_pirelli_tires]:              /img/posts/diy/coffee-lounge-with-pirelli-tires/recovered-pirelli-tires.jpg
[tire_dirt_dust_thin_asphalt]:          /img/posts/diy/coffee-lounge-with-pirelli-tires/tire-dirt-dust-thin-asphalt.jpg
[washing_tire_with_water]:              /img/posts/diy/coffee-lounge-with-pirelli-tires/washing-tire-with-water.jpg
[washing_tire_with_soap]:               /img/posts/diy/coffee-lounge-with-pirelli-tires/washing-tire-with-soap.jpg
[dry_tires]:                            /img/posts/diy/coffee-lounge-with-pirelli-tires/dry-tires.jpg
[paintings_on_the_tire]:                /img/posts/diy/coffee-lounge-with-pirelli-tires/paintings-on-the-tire.jpg
[painting_the_tire]:                    /img/posts/diy/coffee-lounge-with-pirelli-tires/painting-the-tire.jpg
[writings_on_the_tire]:                 /img/posts/diy/coffee-lounge-with-pirelli-tires/writings-on-the-tire.jpg
[paintings_on_the_tire_global_result]:  /img/posts/diy/coffee-lounge-with-pirelli-tires/paintings-on-the-tire-global-result.jpg
[drilling_tires_schema]:                /img/posts/diy/coffee-lounge-with-pirelli-tires/drilling-tires-schema.png
[signs_for_drilling_tires]:             /img/posts/diy/coffee-lounge-with-pirelli-tires/signs-for-drilling-tires.jpg
